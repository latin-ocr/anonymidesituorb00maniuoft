„IX-

usque ad ultimam, ut ita dicam, Thylen ipsam pervenisse,
Vere enim nova scientiamque geographicam proferentia tunc
tantum litteris mandare potuit, si orbis partem ipse per-

agrasset.
Fontes varium in modum pro cuiusque natura atque

indole ab auctore descripti sunt. Qui in primo libro de
maribus oceanoque uberius locutus insulas perstringit, in
secundo orbis terrarum partes accuratius enarrat. Libri
primi prior pars praecipue e Mela Solino Isidoro dempta
est, altera ex Isidoro Solino Aethico, liber secundus e Mela
Solino Martiano. In quorum narratione compilanda auctor
ratione usus est longe ab arte critica remota. Non enim
Martianum Solino neque Melae permulta debere intellexit
neque Isidorum saepissime eadem referre quae Melam Soli-
num Martianum vidit, sed promiscue uti libuit frusta sin-
gulis auctoribus desumpta sine ulla coniunctione interius
facta composuit, quo fit ut multis locis eadem aliunde ex-
cerpta narrentur. Saepe singulae fontium partes eadem de
re disserentes tam laxe adpositae sunt ut unius verbi inter-
iectione legamus ,Isidorus‘ vel ,Solinus‘ etc. Atque ita
auctor quia quomodo inter se cohaererent scriptores excerpti
non vidit, ullo loco quae varia dixere in unum colligere vel
quid ipse de re sentiret dicere conatus non est.

Ad geographiam ipsam spectantia Melae chorographiae
et in primis Martiani libro de geometria desumpta sunt.
Ubi auctor originem nominum propriorum vel rerum ver-
borumque finitionem investigat, Isidori etymologiis usus est3
mirabilia autem terrarum gentium fluviorum quae tunc tem-
poris memoria dignissima essent e Solino excerpsit. Oro-
sium expilavit duobus tantum locis in ipso initio opusculi
atque ubi de Africa loquitur, e Pauli epitome Festi de-
scripsit, quae de Ausonia, ex Aethico quae de insulis Ger-
maniae, e Caesare quae de Gallia dicit. Auctorem e sua
scientia quicquam novi adiecisse supra iam negavimus, quo
fit ut eodem modo verba faciat quo Solinus vel alii scrip-
tores: ipse se fingit civem Romanum deque orbe terrarum
haud secus loquitur ac si imperium Romanum ipsius ‘sem-

