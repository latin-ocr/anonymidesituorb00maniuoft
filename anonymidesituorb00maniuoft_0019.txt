— XIII —

Quia H codices Heidelbergensem et Bernensem consentientes
indicat, nostrum codice quodam usum esse necesse est, qui
nondum in h B divisus esset. Praeterea saepius lectiones
codicum tertiae atque secundae classis invenimus (L G P A).
Atque ita iterum optimi et antiquissimi codices una nobis
occurrunt. Quare putandum est auctorem aut archetypi quod-
dam apographum descripsisse aut codicem ex tribus classi-
bus contaminatum. Sed non verisimile est, si saeculo oct-avo
vel nono tres classes compilatae essent, pro magno codicum
numero ad nostram aetatem ne unum quidem nostri similem
perventurum fuisse. Atque ita archetypi apographum auctori
praesto fuisse pro certo habemus. Cum quibus haud dis-
crepat, quod Solinus in praefatione Polistoriarus vocatur ——
cognomen enim Polyhistoris Mommsen interpolatae et con-
taminatae classi tertiae adsignavit 1 - quia suspicari licet,
his temporibus cognomen illud iam pervulgatum fuisse.

Quod apud ceteros quoque scriptores evenit, libellus
noster raro tantum a lectionibus Solini discedit aut uno vel
duobus verbis adiectis aut littera mutata quod saepius libra-
rio falso legenti adsignari potest.

Martiani quoque vetustissimos codices noster aetate
antecedit, quia illi aut saeculo decimo aut undecimo scripti
sunt. Sed textus noster eis proximus est, quod iam apud
Melam et Solinum notavimus. Perraro lectio nostra a codd.
BRD discedit atque tunc tantum saepius, cum aut auctor
aut librarius aequo negligentius descripserunt quod in fine
libelli factum esse apparet. In primis textus codicibus BR
adfinis est, lectiones enim tantum a D exhibitae paucis oc-
currunt locis. Sed et noster saepius correcturas b Bl ΕΙ
(cf. Martianus Capella ed. Eyssenhardt p. XI) praebet, unde
colligere licet, auctorem usum esse codice, ex quo BRD
b ΒΙΒι manaverint. Quem satis antiquum fuisse haud falso

 

1 1. l. p. LX. Sententia nostra iam eo probatur, quod index
contaminatorum codieum ,polyhistor pro ,collectanea rerum memora·

biliam· exhibet. Noster autem non libellum Polistoriarum vocat Α

sed Solinum.

