‚X-

pore iam exstet. Atque ita opusculum a Romano quodam
compositum esse credas qua eadem ratione Einhartus vitam
Karoli Magni conscripsit. ‘¹ Itaque quamquam negemus
oportet libellum magni esse momenti ad proferendam terrae
notitiam, attamen pro tempore minime despiciendus est,
quia tunc viri docti in litteris tractandis omnino ex anti-
quis scriptoribus pendebant, quam rem nostra aetate nemo
iam aegre fert.

Sermo latinus quo usi sunt scriptores a nostro expilati,
difficilior fuit — adscribuntur enim omnes ut dicimus vel
argenteae vel infimae latinitati - quam ut auctor omnia
quae in eis narrantur intellegeret, quare magnus mendorum
numerus in opusculo invenitur ut verba in duas partes dis-
tracta vel duo verba in unum coeuntia atque id genus alia.
Qua de causa diu consideravi utrum textus corrigendus esset
pro editionibus auctorum compilatorum nostra aetate factis
an libellum ederem talem qualem codex exhiberet. Sed si
textum hoc modo correxissem, illius temporis modus atque
ratio litterarum tractandarum ex opusculo non cognosceren-
tur, quo usus argumento textum codicis cum omnibus vitiis
tantum quae librario debentur exceptis praebeo. ²

Restat ut quaeramus quibus auctorum libris manu
scriptis noster usus sit. Libellum nono saeculo scriptum
esse constat quare satis antiquos codices auctor inspexerit
oportet. Dein quia ille fontes suos non tam per pannos
neque per particulas quam per satis ampla atque continua
capita descripsit, accurate diiudicari potest, utrum libris
usus sit ad nostram aetatem servatis an illis propinquis an
prorsus abhorrentibus. Qua de causa opus erat accuratiore

¹ cf. quae hac de re disserui Neues Archiv der Gesellschast
fiir altere deutsche Geschichtskunde Vll. 550 sq. 568.

2 Quae diiudicavimus hunc iu modum: vitia quae noster et
libri auctorum manu scripti una exhibent non sustulimus, quae
praeter codicum lectiones mendose scripta suut plerumque cor-
reximus nisi persuasum nobis erat, auctorem sua sponte a libro
vxpilato discessisse.

